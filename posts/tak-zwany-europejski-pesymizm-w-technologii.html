<!DOCTYPE html>
<html lang="pl">
<head>
  <meta charset="UTF-8">
  <title>Tak zwany "europejski pesymizm" w technologii.</title>
  <link rel="stylesheet" href="../style.css">
  <link href="https://fonts.googleapis.com/css2?family=Lexend+Mega&family=Archivo+Black&family=Public+Sans&display=swap" rel="stylesheet">
</head>
<body>
  <header>kbjzr</header>
  <nav>
    <a href="../index.html">Blog</a>
    <a href="../about.html">O mnie</a>
  </nav>
  <main>
    <section class="post">
      <h2>Tak zwany "europejski pesymizm" w technologii.</h2>
      <p>Za oceanem jest taka śmieszna moda, żeby nabijać się z głupich Europejczyków, że nic nie wytwarzają a z innowacji to mają regulacje innowacji (hehe).</p><p>Diagnozę jaką Amerykanie nam stawiają można sprowadzić do zarzutu pesymizmu: Europa jest leniwa i nie chce wierzyć w postęp dzięki technologii. A do tego przegrała z US konkurencję o dominację w digitalowym biznesie, więc przepełnia Europę zawiść, zazdrość, żółć. I w efekcie reguluje - bo sama nic nie potrafi zbudować.</p><figure class="kg-card kg-embed-card"><div><blockquote class="twitter-tweet"><p lang="en" dir="ltr">Optimism is one of the most powerful forces in the world. Europe is really missing out by forgoing it in order to seem sophisticated, or whatever the reason is.</p>— Paul Graham (@paulg) <a href="https://twitter.com/paulg/status/1745243874446934508?ref_src=twsrc%5Etfw">January 11, 2024</a></blockquote>
<script async="" src="https://platform.twitter.com/widgets.js" charset="utf-8"></script></div></figure><p>A żeby było śmieszniej to regulują tak, że robią amerykańskim Big Techom <a href="https://youtu.be/F9cO3-MLHOM?si=4NxeJgEbixxk1_1z" rel="noreferrer"><em>regulatory capture</em></a> i w efekcie ograniczają konkurencyjność - sami sobie ręce wiążą.&nbsp;"Ale głupi ci Rzymianie".</p><p>Umówmy się - coś w tym jest. </p><p>Osobiście podzielam krytykę niewczesnego, prewencyjnego regulowania AI.&nbsp;Spodziewam się, że efekt będzie jak z histerycznymi regulacjami GMO - <a href="https://sciencebusiness.net/news/agrifood/commission-proposes-revamp-restrictive-eu-genetic-engineering-rules" rel="noreferrer">po cichu trzeba się będzie z głupiej legislacji wycofywać</a></p><p>Tyle, że sedno tej krytyki pod adresem Europy to ideologiczna bzdura. To banał powtarzany na amerykańskiej prawicy, <a href="https://en.wikipedia.org/wiki/Virtue_signalling" rel="noreferrer"><em>virtue signaling</em></a> z faktografią na poziomie <a href="https://ekskursje.pl/2009/10/risercz-ziemkiewiczowski/" rel="noreferrer">riserczu ziemkiewiczowskiego</a>.</p><p>Moje dwa argumenty o tym, że robiący rundy po tech-Twitterze "europejski pesymizm" to fikcja to:</p><ol><li><strong>W Europie tworzy się więcej startupów niż w US:</strong></li></ol><figure class="kg-card kg-image-card kg-card-hascaption"><img src="__GHOST_URL__/content/images/2024/01/Atomico-State-of-European-Tech-2023.webp" class="kg-image" alt="" loading="lazy" width="1837" height="1029" srcset="__GHOST_URL__/content/images/size/w600/2024/01/Atomico-State-of-European-Tech-2023.webp 600w, __GHOST_URL__/content/images/size/w1000/2024/01/Atomico-State-of-European-Tech-2023.webp 1000w, __GHOST_URL__/content/images/size/w1600/2024/01/Atomico-State-of-European-Tech-2023.webp 1600w, __GHOST_URL__/content/images/2024/01/Atomico-State-of-European-Tech-2023.webp 1837w" sizes="(min-width: 720px) 720px"><figcaption><span style="white-space: pre-wrap;">2023: ~14k startupów w Europie vs. ~13k w US. Europejski pesymizm.</span></figcaption></figure><p>Od lat konsekwentnie w Europie zakłada się więcej startupów niż w US.</p><p>Jeśli zakładanie większej liczby startupów w warunkach (a.) gorszego/niższego finansowania, (b.) gorszych widoków na exit, (c.) przy niższych wycenach; jeśli jest to efektem pesymizmu europejskiej technologicznej przedsiębiorczości - to może ja tu faktycznie czegoś nie rozumiem? Cały raport od Atomico <a href="https://stateofeuropeantech.com/" rel="noreferrer">bardzo polecam</a>.</p><ol start="2"><li><strong>Dowód nieco angedotyczny - nadchodzi zwrot przemysłowy?</strong></li></ol><p>Podczas gdy w Polsce inwestuje się wciąż przede wszystkim w "czysty soft" (SaaSy, gaming, marketplace'y, ostatnio AI, wiadomo), w Europie Zachodniej i Północnej coraz częściej startupy mają przemysłowy albo hardware'owy charakter. </p><p>Widać jak szybko przesuwają się&nbsp;akcenty w kierunku rozwiązań dużo bardziej "CapEx'owych", wymagających większego kapitału już na starcie. </p><p>Kilka moich ulubionych przykładów takich ambitniejszych startupów z Europy, które zebrały rundy w ostatnim czasie:</p><p>• <a href="https://www.4qt.ch/" rel="noreferrer">4QT</a>: produkuje specjalistyczne silniki elektryczne dużej mocy dla ciężkich pojazdów;</p><p>• <a href="https://germanbionic.com/en/" rel="noreferrer">German Bionic</a>: produkcja egzoszkieletów na potrzeby przemysłu i produkcji;</p><p>• <a href="https://ecoworks.tech/" rel="noreferrer">Ecoworks</a>: producent prefabrykatów dla budownictwa mieszkaniowego w standardzie NetZero;</p><p>•  <a href="https://www.photoncycle.com/technology" rel="noreferrer">Photoncycle</a>: baterie i system zarządzania nadwyżkami energii z OZE (popularny obszar, patrz także: <a href="https://rivus-batteries.com/" rel="noreferrer">Rivus</a>);</p><p>• <a href="https://www.lotus-microsystems.com/" rel="noreferrer">Lotus Microsystems</a>: projektowanie półprzewodników i mikrochipów;</p><p>• <a href="https://metafuels.ch/" rel="noreferrer">Metafuels</a>: produkcja syntetycznego paliwa dla lotnictwa;</p><p>• <a href="https://www.spore.bio/" rel="noreferrer">Spore Bio</a>: urządzenie do wykrywania patogenów w fabrykach żywności, leków i kosmetyków;</p><p>• <a href="https://www.lambda-automata.eu/products" rel="noreferrer">Lambda Automata</a>, grecki producent automatycznych systemów wykrywania i ostrzegania.</p><p>Widzisz jaki pesymizm i wstecznictwo? <em>Time to build </em>to nie w Europce.</p><p>Nie chodzi mi o to, że tak wygląda większość inwestycji VC w Europie, ani że w US podobnych nie ma.</p><p>I żeby nie było, u nas też jest kilka podobnych w charakterze projektów (m. in.: <a href="https://liftero.com/" rel="noreferrer">Lifero</a>, Sweepee, <a href="https://unitedrobots.co/" rel="noreferrer">United Robotics</a>).</p><p>Rzecz w tym, że przedsięwzięcia i inwestycje tego rodzaju są wskaźnikiem optymizmu i odwagi: co do perspektyw dla wymagających kapitałowo, innowacyjnych startupów.</p><p>No to gdzie ten "europejski pesymizm"?</p><div class="kg-card kg-button-card kg-align-center"><a href="mailto:jakub.jeziorny@gmail.com" class="kg-btn kg-btn-accent">Napisz do mnie</a></div><figure class="kg-card kg-embed-card"><div><blockquote class="twitter-tweet"><p lang="en" dir="ltr">Some of new startups in optimism-lacking Europe:<br><br>• German Bionic: electrically powered exoskeletons<br><br>• 4QT: high-power drives for heavy equipment<br><br>• Lotus Microsystems: fab-less semiconductors<br><br>• Over Easy Solar: pre-assembled PVs<br><br>• Metafuels: synthetic jet aviation fuel <a href="https://t.co/RUxmaiuag3">https://t.co/RUxmaiuag3</a></p>— Kuba Jeziorny (@kubajeziorny) <a href="https://twitter.com/kubajeziorny/status/1745377197366345750?ref_src=twsrc%5Etfw">January 11, 2024</a></blockquote>
<script async="" src="https://platform.twitter.com/widgets.js" charset="utf-8"></script></div></figure><hr><p>PS. Mam hipotezę dlaczego EU zachowuje się regulacyjnie w ten a nie inny sposób.</p><p>Co tu jest <em>modus operandi:</em> na zachodzie Europie, a chyba <a href="https://americangerman.institute/publication/soft-power/" rel="noreferrer">w Niemczech w szczególności</a>, antytechnologizm jest formą moralnej wyższości.&nbsp;Politycznym <em>virtue signaling</em>.</p><p>A moralna wyższość to forma <em>soft power</em>, która w polityce zagranicznej jest domyślną formą polityczności międzypaństwowej na naszym kontynencie po horrorze 2WŚ.</p><p>Moralistyczny antytechnologizm jest więc narzędziem dyplomatycznej kontroli i <a href="https://link.springer.com/article/10.1057/s42738-023-00107-x" rel="noreferrer">rywalizacji na linii US-Niemcy/UE</a>. Oba podmioty mają różne modele wzrostu i strategie polityczne. Stąd taka postawa (w skrócie).</p>
    </section>
  </main>
  <footer>© 2025 kbjzr.pl</footer>
</body>
</html>