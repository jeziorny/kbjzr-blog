<!DOCTYPE html>
<html lang="pl">
<head>
  <meta charset="UTF-8">
  <title>Influencer marketing to loteria</title>
  <link rel="stylesheet" href="../style.css">
  <link href="https://fonts.googleapis.com/css2?family=Lexend+Mega&family=Archivo+Black&family=Public+Sans&display=swap" rel="stylesheet">
</head>
<body>
  <header>kbjzr</header>
  <nav>
    <a href="../index.html">Blog</a>
    <a href="../about.html">O mnie</a>
  </nav>
  <main>
    <section class="post">
      <h2>Influencer marketing to loteria</h2>
      <p>Każdy influencer jest jak los na loterii.</p><p>Kupując kampanię na digitalowej platformie reklamowej - u Meta, Google’a, ale także u kogoś mniejszego ale wyspecjalizowanego jak <a href="https://grupablix.pl/">Blix</a> - kupujesz <em>przewidywalność</em>.</p><p>Jako marketer wiesz jaki będziesz mieć zasięg i ile zapłacisz za ten zasięg.</p><p>Jeśli masz jakieś dane historyczne to masz też pewnie model konwersji i przewidywaną cenę za konwersję.</p><p>Wiele rzeczy wiesz z góry (albo <em>prawie </em>wiesz), więc nad wieloma rzeczami masz kontrolę.</p><p>Do tego wiele metryk mierzy się sama: impresje, CTRy, reach, konwersję, ceny per X, <em>viewability</em>, <em>view-through rate</em> i bardziej złożone wskaźniki.</p><p>Dzięki temu, że emisja kampanii jest przewidywalna i zmierzona - łatwo nią zarządzać i skalować inwestycję w kanale.</p><p>Skalowalność ograniczona jest w zasadzie maksymalnym zasięgiem platformy (a konkretnie udziałem twojej grupy docelowej w całości populacji platformy) i skutecznością twojej kreacji. To niezwykle wygodne i efektywne.</p><p>Przewidywalne oznacza powtarzalne a mierzalne oznacza - skalowalne. Kontrolujesz sytuację.</p><p>Życie jest piękne. Matma się spina. Raporty są piękne.</p><p>A potem ktoś wpada na świetny pomysł - zróbmy <em>influencer marketing</em>! (To było w 2019, nie?)</p><p>Ale każdy influencer jest jak los na loterii.</p><p>Większość losów przegrywa na loteriach.</p><p>Konstruując kampanię opartą o influencerów, wszystkie wyżej wymienione atuty wypadają marketerom z ręki.</p><p>Tracisz kontrolę nad zasięgami, nad contentem (czy kreacją), znaczną częścią mierzalności i w efekcie skalowalnością.</p><p>Zasięgi influencera zależą od kanału, w którym pracuje <em>oraz</em> od jakości treści względem audytorium i algorytmów platformy.</p><p>Nie kontrolujesz żadnej z tych zmiennych bo nie znasz audytorium ani algosów. (Gdybyś znał nie potrzebowałbyś influencera, nie?). Nie zaprogramujesz więc zasięgów ani targetowania. W ten sposób wprowadzasz pierwsze dwa ryzyka do swojej kampanii: ryzyko trafnego targetowania i ryzyko przewidywalnego zasięgu.</p><p>Jeśli narzucisz twórcy swój content <em>de facto</em> tracisz jeden z najważniejszych atutów influencera - jego <em>content-audience fit</em>.</p><p>I w ten sposób witasz się z kolejnym elementem losowości.</p><p>Jeśli zaś zdasz się na brief i oprzesz o pomysł twórcy treści - tracisz swój własny <em>insight </em>kreatywny („co działa?”). I dokładasz element losowości.</p><p>Brzydki dylemat.</p><p>Od contentu zależy przecież efektywność kampanii.</p><p>Na tym jednak nie koniec:</p><p>Marketer traci większą część analityki (jaki zasięg ma kampania na bieżąco? Jakie są CTRy, VTRy i konwersja?), a wraz z nią możliwość zarządzania kampanią w czasie rzeczywistym. Raz odpalony kawałek na YT albo tam zostanie albo zostanie skasowany. Nie zoptymalizujesz zbyt wiele. Ponownie - loteria.</p><p>Nawet jeśli kampania z jednym influencerem działa i masz co do tego pewność - skalowanie jej to nie jest prosta sprawa.</p><p>W większości przypadków możesz dopalić treść <em>paidem, </em>żeby dobudować zasięg. Śmieszne, ale <em>content</em> od influencera nierzadko ma krótszy cykl życia od porządnej kreacji w <em>paidzie</em>. Więc dopalenie jej nie będzie tak skuteczne jak emisja kampanii adsowej.</p><p>Nie masz kontroli nad: zasięgiem, targetowaniem, treścią i jej skutecznością, mierzalnością, skalowalnością i powtarzalnością.</p><p>Ajć.</p><p>Ale nie, odrzućmy negatywne myślenie…</p><p>Przyjmijmy, że się udało! Wygrałeś - działa! Jej!</p><p>Raporty na zielono, wykresy układają się w prawo i w górę. Życie jest piękne.</p><p>Tylko, że jest tak samo jak w Lotto.</p><p>Jak trafiłeś trójkę w losowaniu to następnym razem jak skreślisz te same cyfry to też wygrasz, nie?</p><p>No właśnie.</p><p>Twój los, nawet jak wygra, nie musi wygrać w kolejnej loterii.</p><p>Dlatego influencer marketing to loteria.</p><p>Myślisz inaczej? No to:</p><div class="kg-card kg-button-card kg-align-center"><a href="mailto:jakub.jeziorny@gmail.com" class="kg-btn kg-btn-accent">Napisz do mnie</a></div><p>(Jeśli myślisz, że ma to sens to też&nbsp;napisz).</p><p><em>Nota bene</em>: </p><p>Niektóre produkty lepiej niż inne pasują do influencer marketingu. </p><p>Na przykład te, których użycie wymaga instruktażu lub demonstracji. Także drogie, dyskrecjonalne produkty lub te, które ciężko porównać mogą sensownie się zachować. <em>Launche</em> konsumenckich produktów z dobrze dobranymi twórcami także mogą mieć sens.</p><p>Ryzyko jest tylko takie, że im więcej marketer jest zainwestowany w produkcję kreacji, tym większe ryzyko.</p><p>PS. Oparte na własnych doświadczeniach w B2C.</p>
    </section>
  </main>
  <footer>© 2025 kbjzr.pl</footer>
</body>
</html>