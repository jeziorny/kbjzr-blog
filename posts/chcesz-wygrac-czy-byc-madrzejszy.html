<!DOCTYPE html>
<html lang="pl">
<head>
  <meta charset="UTF-8">
  <title>Chcesz wygrać czy być mądrzejszy?</title>
  <link rel="stylesheet" href="../style.css">
  <link href="https://fonts.googleapis.com/css2?family=Lexend+Mega&family=Archivo+Black&family=Public+Sans&display=swap" rel="stylesheet">
</head>
<body>
  <header>kbjzr</header>
  <nav>
    <a href="../index.html">Blog</a>
    <a href="../about.html">O mnie</a>
  </nav>
  <main>
    <section class="post">
      <h2>Chcesz wygrać czy być mądrzejszy?</h2>
      <p>Wraz z rosnącym korpusem doświadczeń i wiedzy o tym jak robić biznes (technologiczny czy nie), rośnie też&nbsp;tendencja, żeby intelektualizować tę&nbsp;domenę.</p><p>A nawet przeintelektualizowywać (hehe).</p><p>Bardzo szybko prowadzi to od „robienia rzeczy, które działają” do „wdrażania i optymalizowania procesów”.&nbsp;</p><p>To dwie, zupełnie różne aktywności: mają różne cele, odbiorców, beneficjentów i tworzą wartość&nbsp;na różne sposoby.&nbsp;</p><p>Są, słowem, od siebie bardzo różne. Co nie oznacza, że nie mają wspólnego podzbioru.</p><p>Kiedy jakiś zestaw taktyk dla danego rynku (aka strategia), przestaje się&nbsp;skalować, pojawia się potrzeba „wejścia na następny poziom”. &nbsp;</p><p>To jest też moment, w którym zaczyna się&nbsp;dobry czas dla praktykowania kultu cargo.&nbsp;</p><p>Jak wejść na następny poziom? Znaleźć kogoś&nbsp;z większej organizacji, kto już tam był i to robił.&nbsp;</p><p>O ile masz farta, znajdziesz kogoś z dobrym CV. Polubicie się, będzie to ktoś z fajnego miejsca, z dobrym doświadczeniem i może nawet nie będzie patrzył na Ciebie z góry.</p><p>(Jeśli&nbsp; lubisz takie rzeczy, to odwrotnie: zaimponuje Ci ktoś władczy i wyniosły, musi przecież być skuteczny - osiągnął w korpie mega rzeczy, a do tego jeszcze używa skomplikowanych sformułowań).</p><p>A co później? Zacznie się „implementacja procesu”.</p><p>Samo w sobie nie musi to być takie znowu złe. Ale:</p><p>Dla słabych zawodników i zawodniczek proces to substytut dowożenia rezultatów.&nbsp;</p><p>Mądre określenia, warsztaty i alajmenty to tarcze przed odpowiedzialnością za „robienie rzeczy, które działają”.&nbsp;</p><p>W takich sytuacjach padają zaklęcia: mamy alajment, robiliśmy tak [w poprzednim miejscu], postępujemy zgodnie z procesem, mamy korelację na płaszczyźnie wielomianowej, sporządziliśmy do tego pre-reada.</p><p>Jeśli osiąganie powyższych ci wystarcza: to wolisz być mądry zamiast wygrywać. Gratulacje, dostałeś symulację korporacji.</p><p>I zostaniesz pokonany przez tych, którzy wolą wygrywać - mają jasną wizję tego, co chcą osiągnąć i skupiają się&nbsp;na robieniu rzeczy, które działają.</p><div class="kg-card kg-button-card kg-align-center"><a href="mailto:jakub.jeziorny@gmail.com" class="kg-btn kg-btn-accent">Napisz do mnie</a></div>
    </section>
  </main>
  <footer>© 2025 kbjzr.pl</footer>
</body>
</html>