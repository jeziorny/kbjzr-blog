<!DOCTYPE html>
<html lang="pl">
<head>
  <meta charset="UTF-8">
  <title>Push i pull w zarządzaniu produktem</title>
  <link rel="stylesheet" href="../style.css">
  <link href="https://fonts.googleapis.com/css2?family=Lexend+Mega&family=Archivo+Black&family=Public+Sans&display=swap" rel="stylesheet">
</head>
<body>
  <header>kbjzr</header>
  <nav>
    <a href="../index.html">Blog</a>
    <a href="../about.html">O mnie</a>
  </nav>
  <main>
    <section class="post">
      <h2>Push i pull w zarządzaniu produktem</h2>
      <p>Jeden z toksycznych zakątków pracy produktowej w trybie (pseudo) <em>data driven</em>, to opieranie się w całości i WYŁĄCZNIE na feedbacku jakościowym użytkowników lub klientów.</p><p>Jeśli swój backlog pomysłów na zmianę w produkcie budujesz na głosach użytkowników i analizie ich zachowań, ja nazywam to ideacją <em><strong>pull</strong></em>. „<em>Wyciągasz</em>” od użytkowników wiedzę o tym, co dalej zrobić.</p><p>Podobnie, gdy podglądasz konkurentów i ich naśladujesz. Wyciągając od konkurentów ich rozwiązania, stosując <em>benczmarkizm</em>, outsource’ujesz kontrolę nad backlogiem do konkurenta - <em>de facto </em>to on myśli za Ciebie o tym, jaki kolejny ruch wykonasz.</p><p>Odwrotnością jest praca w trybie <strong><em>push</em></strong>.</p><p><em>Push</em> może być częścią realizacji konkretnej wizji produktu. Czasem strategii biznesowej. Czasami może to być insight oparty o feedback (kiedy pozwalasz userom zidentyfikować problem/<em>pain</em>, ale nie rozwiązanie - co zazwyczaj jest dobrym pomysłem). </p><p><em>Push</em> robisz kiedy „wpychasz” w produkt rozwiązanie, o które nikt nie prosił, ale ma ono sens i dokłada wartość.</p><p>Wiele najlepszych produktów powstaje w wyniku „<em>pushowania</em>”. Wszystkie media społecznościowe, które realizują pewną hipotezę z zakresu psychologii społecznej i socjologii grup, na przykład. Nikt też nie prosił o wynalezienie samochodu.</p><p>Bywa też, że <em>push</em> wizji daje przeciętne rezultaty. </p><p>Jony Ive miał wizję urządzeń Apple doskonale symetrycznych i obłych, pozbawionych zbędnych wejść - każdy użytkownik Macbooka Pro poprzedniej generacji wie, że estetyzm zabijał funkcjonalność.</p><p>Clubhouse miał hipotezę o społecznościowym potencjale audio - i okazała się ona nie tyle nieprawdziwa, co za słaba na to, żeby wydobyć z użytkowników nawyk i przywiązanie.</p><p>Wiele produktów staje się <em>bloatware</em> i degraduje się raczej przez nadużycia <em>pull</em>. Yahoo, Evernote, wcześniej wiele wersji Windowsa.</p><p>Balansowanie między trybem <em>push</em> i pull to sztuka sama w sobie i dla siebie - wymaga wiedzy domenowej, narzędziowej i rynkowej. Często specyficznej dla danej kategorii lub nawet konkretnego produktu.</p><p>Używanie tylko jednej z tych strategii jest za to pewnym sposobem na porażkę.</p><div class="kg-card kg-button-card kg-align-center"><a href="mailto:jakub.jeziorny@gmail.com" class="kg-btn kg-btn-accent">Napisz do mnie</a></div>
    </section>
  </main>
  <footer>© 2025 kbjzr.pl</footer>
</body>
</html>