# Tak zwany "europejski pesymizm" w technologii.

Za oceanem jest taka śmieszna moda, żeby nabijać się z głupich Europejczyków, że nic nie wytwarzają a z innowacji to mają regulacje innowacji (hehe).

Diagnozę jaką Amerykanie nam stawiają można sprowadzić do zarzutu pesymizmu: Europa jest leniwa i nie chce wierzyć w postęp dzięki technologii. A do tego przegrała z US konkurencję o dominację w digitalowym biznesie, więc przepełnia Europę zawiść, zazdrość, żółć. I w efekcie reguluje - bo sama nic nie potrafi zbudować.

> Optimism is one of the most powerful forces in the world. Europe is really missing out by forgoing it in order to seem sophisticated, or whatever the reason is.
> — Paul Graham (@paulg) January 11, 2024

A żeby było śmieszniej to regulują tak, że robią amerykańskim Big Techom [*regulatory capture*](https://youtu.be/F9cO3-MLHOM?si=4NxeJgEbixxk1_1z) i w efekcie ograniczają konkurencyjność - sami sobie ręce wiążą. "Ale głupi ci Rzymianie".

Umówmy się - coś w tym jest.

Osobiście podzielam krytykę niewczesnego, prewencyjnego regulowania AI. Spodziewam się, że efekt będzie jak z histerycznymi regulacjami GMO - [po cichu trzeba się będzie z głupiej legislacji wycofywać](https://sciencebusiness.net/news/agrifood/commission-proposes-revamp-restrictive-eu-genetic-engineering-rules)

Tyle, że sedno tej krytyki pod adresem Europy to ideologiczna bzdura. To banał powtarzany na amerykańskiej prawicy, [*virtue signaling*](https://en.wikipedia.org/wiki/Virtue_signalling) z faktografią na poziomie [riserczu ziemkiewiczowskiego](https://ekskursje.pl/2009/10/risercz-ziemkiewiczowski/).

Moje dwa argumenty o tym, że robiący rundy po tech-Twitterze "europejski pesymizm" to fikcja to:

1. **W Europie tworzy się więcej startupów niż w US:**

![Startups](content/images/2024/01/Atomico-State-of-European-Tech-2023.webp)
*2023: ~14k startupów w Europie vs. ~13k w US. Europejski pesymizm.*

Od lat konsekwentnie w Europie zakłada się więcej startupów niż w US.

Jeśli zakładanie większej liczby startupów w warunkach (a.) gorszego/niższego finansowania, (b.) gorszych widoków na exit, (c.) przy niższych wycenach; jeśli jest to efektem pesymizmu europejskiej technologicznej przedsiębiorczości - to może ja tu faktycznie czegoś nie rozumiem? Cały raport od Atomico [bardzo polecam](https://stateofeuropeantech.com/).

2. **Dowód nieco angedotyczny - nadchodzi zwrot przemysłowy?**

Podczas gdy w Polsce inwestuje się wciąż przede wszystkim w "czysty soft" (SaaSy, gaming, marketplace'y, ostatnio AI, wiadomo), w Europie Zachodniej i Północnej coraz częściej startupy mają przemysłowy albo hardware'owy charakter.

Widać jak szybko przesuwają się akcenty w kierunku rozwiązań dużo bardziej "CapEx'owych", wymagających większego kapitału już na starcie.

Kilka moich ulubionych przykładów takich ambitniejszych startupów z Europy, które zebrały rundy w ostatnim czasie:

• [4QT](https://www.4qt.ch/): produkuje specjalistyczne silniki elektryczne dużej mocy dla ciężkich pojazdów;

• [German Bionic](https://germanbionic.com/en/): produkcja egzoszkieletów na potrzeby przemysłu i produkcji;

• [Ecoworks](https://ecoworks.tech/): producent prefabrykatów dla budownictwa mieszkaniowego w standardzie NetZero;

• [Photoncycle](https://www.photoncycle.com/technology): baterie i system zarządzania nadwyżkami energii z OZE (popularny obszar, patrz także: [Rivus](https://rivus-batteries.com/));

• [Lotus Microsystems](https://www.lotus-microsystems.com/): projektowanie półprzewodników i mikrochipów;

• [Metafuels](https://metafuels.ch/): produkcja syntetycznego paliwa dla lotnictwa;

• [Spore Bio](https://www.spore.bio/): urządzenie do wykrywania patogenów w fabrykach żywności, leków i kosmetyków;

• [Lambda Automata](https://www.lambda-automata.eu/products), grecki producent automatycznych systemów wykrywania i ostrzegania.

Widzisz jaki pesymizm i wstecznictwo? *Time to build* to nie w Europce.

Nie chodzi mi o to, że tak wygląda większość inwestycji VC w Europie, ani że w US podobnych nie ma.

I żeby nie było, u nas też jest kilka podobnych w charakterze projektów (m. in.: [Lifero](https://liftero.com/), Sweepee, [United Robotics](https://unitedrobots.co/)).

Rzecz w tym, że przedsięwzięcia i inwestycje tego rodzaju są wskaźnikiem optymizmu i odwagi: co do perspektyw dla wymagających kapitałowo, innowacyjnych startupów.

No to gdzie ten "europejski pesymizm"?

[Napisz do mnie](mailto:jakub.jeziorny@gmail.com)

> Some of new startups in optimism-lacking Europe:
> 
> • German Bionic: electrically powered exoskeletons
> 
> • 4QT: high-power drives for heavy equipment
> 
> • Lotus Microsystems: fab-less semiconductors
> 
> • Over Easy Solar: pre-assembled PVs
> 
> • Metafuels: synthetic jet aviation fuel
> — Kuba Jeziorny (@kubajeziorny) January 11, 2024

---

PS. Mam hipotezę dlaczego EU zachowuje się regulacyjnie w ten a nie inny sposób.

Co tu jest *modus operandi:* na zachodzie Europie, a chyba [w Niemczech w szczególności](https://americangerman.institute/publication/soft-power/), antytechnologizm jest formą moralnej wyższości. Politycznym *virtue signaling*.

A moralna wyższość to forma *soft power*, która w polityce zagranicznej jest domyślną formą polityczności międzypaństwowej na naszym kontynencie po horrorze 2WŚ.

Moralistyczny antytechnologizm jest więc narzędziem dyplomatycznej kontroli i [rywalizacji na linii US-Niemcy/UE](https://link.springer.com/article/10.1057/s42738-023-00107-x). Oba podmioty mają różne modele wzrostu i strategie polityczne. Stąd taka postawa (w skrócie).