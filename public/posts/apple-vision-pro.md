# Apple Vision Pro

Kilka szybkich refleksji po [prezentacji](https://www.youtube.com/watch?v=TX9qSaGXFyg) [Apple Vision Pro](https://www.apple.com/apple-vision-pro/):

1. Apple znów to zrobiło: urządza dysrupcję od strony rynku wysokiej wartości, zamiast podręcznikowo od strony *low-market*.

2. Co ma dużo sensu biorąc pod uwagę, że podobne rozwiązania mają już zastosowania w high-endowych niszach jak HUDy dla pilotów samolotów wojskowych.

3. Vision Pro to nie jest atak na rynek konsol (jak w metawersowej strategii Meta), tylko na rynek *high-endowych* komputerów zbundlowanych z mega telewizorem i oryginalną, naturalniejszą nawigacją.

4. Brak kontrolerów: Apple znów to zrobiło i użyło możliwie najnaturalniejszego interfejsu - tym razem to ruch gałek ocznych i ruchy dłoni.

5. Gaming nie jest *driver use casem*. Zobaczyliśmy komunikację, pracę (Excel!), filmy, fotografię, social. Adresowanie wielu scenariuszów użycia naraz to także bardzo applowskie podejście.

6. Ani *metawersum*, ani VR, tylko „spatial computing" - Vision Pro nie przenosi do zupełnie nowego miejsca, tylko wzbogaca naturalne otoczenie o interakcje z oprogramowaniem. Nie immersja z gier, tylko lepszy interfejs niż komputer.

7. Wideo 3D już wkrótce będzie można zrobić każdym iPhonem, a potem smartfonem.

8. Zero wzmianek o AI, Apple konsekwentnie gra w grę o swoich mocnych stronach, zamiast podążać za benczmarkami trendów.

9. Awatary bez nóg nie są nieuchronnym przeznaczeniem.

10. Ekscytacja wróciła do technologii: najpierw AI, teraz *spatial computing*. Yay!

[Napisz do mnie](mailto:jakub.jeziorny@gmail.com)